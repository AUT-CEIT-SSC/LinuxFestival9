آپاچی کافکا یکی از معروف‌ترین بسترهای پردازش داده‌های جاری است که به عنوان قلب پایپ‌لاین‌های پردازش داده‌های جاری و بیگ‌دیتا مطرح است. در این کارگاه ابتدا با مبانی اصلی پایپ‌لاین‌های پردازش داده‌های جاری و نقش Message Broker ها در آن‌ها آشنا می‌شویم. سپس به چگونگی نصب و برخی تنظیمات اولیه یک کلاستر آپاچی کافکا پرداخته خواهد شد. در انتها هم با پیاده‌سازی یک Producer و یک Consumer به صورت عملی با نحوه‌ی تعامل با کافکا با استفاده‌ از Java API آن آشنا خواهیم شد. لازم است شرکت‌کنندگان از سابقه‌ی قبلی برنامه‌نویسی جاوا برخوردار باشند. سایر مفاهیم موردنیاز مرتبط با پردازش داده‌های جاری و بیگ‌دیتا در خلال کارگاه مطرح خواهد شد. همراه داشتن یک لپ‌تاپ با ابزارهای توسعه‌ی جاوا و قابلیت اتصال به اینترنت برای بخش عملی کارگاه الزامی است.