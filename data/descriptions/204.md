در این ارائه به معرفی استک Elastic شامل Elasticsearch به عنوان محل ذخیره داده و موتور جستجو (متنی)، Logstash و Beats برای جمع آوری و غنی سازی داده ها و Kibana به عنوان ابزاری برای ساخت داشبورد ها و مانیتور داده‌های موجود در Elasticsearch خواهیم پرداخت. در ابتدا به توضیح معماری و کاربردهای این استک می‌پردازیم. سپس مباحث مربوط به چگونگی ذخیره‌سازی داده‌ها بر روی Elasticsearch و نحوه‌ی کوئری‌ زدن بر روی آن معرفی خواهد شد. سپس قابلیت‌های پیشرفته تر این موتور جستجو برای تحلیل داده‌های متنی و غیرمتنی توضیح داده خواهد شد. پس از آن به معرفی   Logstash و Beats می‌پردازیم که وظیفه‌ی جمع‌آوری و غنی‌سازی داده‌ها را در این استک بر عهده دارند. مثالی از کاربرد این ابزارها در مانیتور کردن سرورها توضیح داده خواهد شد. در آخرین مرحله به معرفی   Kibana خواهیم پرداخت که ابزاری قدرتمند برای بصری سازی داده‌های ذخیره شده بر روی Elasticsearch است و نحوه‌ی ساختن داشبوردی برای مانیتور کردن بلادرنگ داده‌ها توضیح داده خواهد شد. در پایان به معرفی قابلیت‌های پلاگین Timelion در Kibana می‌پردازیم که ابزاری مفید برای بصری سازی و انجام تحلیل‌های ساده بر روی داده‌های سری زمانی است. در انتها نیز مواردی جهت افزایش کارایی و سرعت ذخیره‌سازی و سرچ بر روی داده‌ها توضیح داده خواهد شد. 