توزیع گنو/لینوکس اوبونتو، از ابتدای پیدایش در سال ۲۰۰۴، همواره سفیر پیشتاز نرم‌افزار آزاد در حوزهٔ میزکار بوده و هست. در هفته‌های گذشته، بمب خبری مارک شاتلورث، بنیان‌گذار اوبونتو دربارهٔ تغییرات بنیادی در برنامه‌ها و اهداف این توزیع، واکنش‌های مثبت و منفی زیادی را در جامعهٔ نرم‌افزار آزاد برانگیخت. در ارائهٔ پیش رو، دانیال بهزادی، از اعضای رسمی جامعهٔ گنو/لینوکس اوبونتو، این تغییرات را بررسی کرده و جزئیات بیش‌تری را مطرح خواهد نمود.